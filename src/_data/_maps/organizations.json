{
  "tusc": {
    "id": "tusc",
    "tag": "องค์กรนักเรียน",
    "name": "คณะกรรมการนักเรียน (กน.)",
    "engname": "",
    "status": "ผ่านการตรวจสอบ",
    "members": "29",
    "ig": "tusc.official",
    "facebook": "TUSC",
    "others": "linktr.ee/TUSC.\nofficial",
    "organizationdo": "คณะกรรมการนักเรียน (กน.) คือ องค์กรนักเรียนที่ทำหน้าที่ดำเนินการจัดและพัฒนากิจกรรมต่าง ๆ ในโรงเรียน รวมถึงเสนอและจัดทำโครงการเพื่อแก้ปัญหาและพัฒนาโรงเรียน ภายใต้การดูแลของกลุ่มบริหารกิจการนักเรียนและบุคลากร\n\nคณะกรรมการนักเรียนแต่ละคนจะมีหน้าที่แตกต่างกันตามตำแหน่งของตนเอง การเป็นคณะกรรมการนักเรียนทำให้ได้เรียนรู้ทักษะต่าง ๆ มากมายจากการทำงาน ไม่ว่าจะเป็นการฝึกการทำงานร่วมกับผู้อื่น ทั้งภายในและภายนอกองค์กร รู้จักแก้ไขปัญหาเฉพาะหน้า เรียนรู้การจัดกิจกรรมหรืองานขนาดใหญ่ภายในโรงเรียน\n\nก่อนจัดแต่ละกิจกรรม คณะกรรมการนักเรียนจะศึกษาแฟ้มงานเกี่ยวกับกิจกรรมนั้นจากปีการศึกษาก่อน ๆ และนำข้อมูลเหล่านั้นมาปรับรูปแบบงานให้เป็นไปตามความเหมาะสมของแต่ละปีการศึกษา พัฒนางานจากข้อเสนอแนะจากปีการศึกษาก่อน ๆ จากนั้นจึงแบ่งหน้าที่กันภายใน กน. ซึ่งแต่ละคนก็จะมีหน้าที่ที่แตกต่างกันออกไปในแต่ละงาน ถือว่าเป็นการฝึกการวางแผนการทำงาน และเปิดโอกาสให้คณะกรรมการนักเรียนทุกคนได้ลองทำงานที่หลากหลาย พัฒนาความสามารถให้รอบด้าน",
    "position": "คณะกรรมการนักเรียน (กน.) มีสมาชิกจำนวน 29 คน ได้แก่ กรรมการนักเรียนตำแหน่งต่าง ๆ จำนวน 18 คน และกรรมการนักเรียนโดยตำแหน่ง จำนวน 11 คน (ประธานตึกเรียน ประธานนักเรียนกลุ่มเอไอซี และประธานกีฬา) แต่ละคนจะมีหน้าที่แตกต่างกันไปตามตำแหน่งหน้าที่ของตนเอง ซึ่งตำแหน่งหน้าที่ในคณะกรรมการนักเรียนประกอบไปด้วย\n\n1. ประธานคณะกรรมการนักเรียน หน้าที่ ดูแลภาพรวมงานและให้คำปรึกษาในการทำงาน วางแผนการดำเนินงานขององค์กร นำประชุมประจำสัปดาห์ และเป็นผู้แทนนักเรียนในงานพิธีการต่าง ๆ\n2. รองประธานคณะกรรมการนักเรียน หน้าที่ ดูแลภาพรวมงานและให้คำปรึกษาในการทำงานร่วมกับประธานคณะกรรมการนักเรียน\n3. เลขานุการ หน้าที่ จัดทำสรุปประชุมและดูแลงานเอกสารต่าง ๆ รับผิดชอบงานพิธีการของกน.\n4. สาราณียกร หน้าที่  ทำกราฟิกต่าง ๆ ลงช่องทางประชาสัมพันธ์ของ กน. และเป็นบรรณาธิการหนังสือปิ่นหทัย\n5. เหรัญญิก หน้าที่ จัดหางบประมาณสำหรับกิจกรรมต่าง ๆ และดูแลบัญชีของ กน.\n6. ประชาสัมพันธ์ หน้าที่ เป็นพิธีกรในกิจกรรมของกน. และดูแลช่องทางประชาสัมพันธ์ของ กน. ทุกช่องทาง\n7. กิจกรรมพิเศษและนันทนาการ หน้าที่ รับผิดชอบจัดงานกิจกรรมต่าง ๆ เช่น TU MUSIC LIVE งานสืบสานวัฒนธรรมไทย\n8. ปฏิคมและสวัสดิการ หน้าที่ ดูแลสวัสดิการของกน ดูแลแขกในงานพิธีการ และรับผิดชอบกิจกรรมบริจาคโลหิต\n9. กรรมการกลาง หน้าที่ สรุปแบบประเมินงานต่าง ๆ ของ กน. ติดต่อประสานงานกับองค์กรภายนอก และทำหน้าที่อื่น ๆ ตามที่ได้รับมอบหมาย\n10. วิชาการ หน้าที่ รับผิดชอบกิจกรรมรุ่นพี่ติวรุ่นน้องและดูแลงานวิชาการต่าง ๆ ของโรงเรียน\n11. ศิลปกรรม หน้าที่ เป็นผู้กำกับศิลป์ (art director) ของกิจกรรมต่าง ๆ วางแนวทางศิลปกรรมในกิจกรรมนั้น ๆ\n12. ถ่ายภาพ หน้าที่ ถ่ายภาพงานต่าง ๆ ในโรงเรียน และประสานงานกับชมรมถ่ายภาพ\n13. ประธานนักเรียนกลุ่ม AIC หน้าที่ จัดกิจกรรมและดูแลนักเรียนกลุ่ม AIC ประสานงานกับนักเรียนกลุ่ม AIC ในงานที่ต้องร่วมมือกับ กน.\n14. ประธานกีฬา หน้าที่ รับผิดชอบการแข่งขันกีฬาตลอดช่วงกีฬาสี โดยประสานงานกับหมวดสุขศึกษาและพลศึกษา\n15. ประธานตึกเรียน หน้าที่ ดูแลนักเรียนภายในตึกเรียน จัดกิจกรรมภายในแต่ละคณะสี และเป็นสื่อกลางประสานงานระหว่างนักเรียนในตึกกับ กน.\n\nหมายเหตุ : จำนวนสมาชิกและตำแหน่งอาจมีการเปลี่ยนแปลงตามปีการศึกษา",
    "working": "ผลงานที่ผ่านมา ได้แก่ งานปัจฉิมนิเทศฯ งานพัฒนาศักยภาพการดำรงตนฯ  โครงการรุ่นพี่ติวรุ่นน้อง TU MUSIC LIVE โครงการบริจาคโลหิต กิจกรรมมุทิตาจิตฯ  กิจกรรมการแข่งขันกีฬาสี งานสืบสานวัฒนธรรมไทย การเลือกตั้งประธานรุ่น  นอกจากนี้ คณะกรรมการนักเรียนปีการศึกษา 2566 ยังจัดทำโครงการเพิ่มเติม คือ จัดทำเว็บไซต์ study buddy เพื่อเป็นตัวกลางแบ่งปันสรุปเนื้อหาของนักเรียน พัฒนาระบบร้องเรียนปัญหา และริเริ่มระบบเสนอและชี้แนะ  จัดทำเว็บไซต์ของคณะกรรมการนักเรียน  และรายงานการทำงานของกน. (Performance Report) เป็นต้น",
    "counts": 3,
    "review_1": {
      "name": "พลกฤต ปัญจธารากุล (แมนนี่)",
      "gen": "85",
      "contact": "IG: mannieqt",
      "review": "**แมนนี่ พลกฤต ปัญจธารากุล TU 85 คณะกรรมการนักเรียนตำแหน่งกิจกรรมพิเศษและนันทนาการ ปีการศึกษา 2566**\nสำหรับเรามองว่า การตัดสินใจลงกรรมการนักเรียน หรือ กน. ตำแหน่งกิจกรรมพิเศษและนันทนาการ เป็นการตัดสินใจที่ดีมากเลยสำหรับเรา รู้สึกว่าการมาทำหน้าที่ กิจพิเศษฯ ตรงนี้ให้อะไรหลายอย่างกับเรามาก ๆ ทำให้เราได้ประสบการณ์การทำงาน ประสานงานต่าง ๆ กับคนอื่น เป็นเฮดงานทั้งงานพัฒน์ศักย์ งาน TU Music Live งานสืบสานวัฒนธรรมไทย และในอีกหลายงาน บอกได้เลยว่าบางครั้งมันเหนื่อยและเจอปัญหาต่าง ๆ ระหว่างขั้นตอนในการเตรียมงาน คิดไอเดีย จัดกิจกรรม แต่มันก็สอนให้เราเรียนรู้ที่จะแก้ไขและก็ผ่านไปได้ด้วยกัน สุดท้ายนี้เราดีใจมากที่เป็นส่วนนึงในการพัฒนาโรงเรียนแห่งนี้ และหวังว่าจะมีคนมาสานต่อเพื่อมาพัฒนาองค์กรและเตรียมอุดมศึกษาให้ดียิ่งขึ้นต่อไป..♡"
    },
    "review_2": {
      "name": "อาชวิณ กิตติรัตนไพบูลย์ (ไอซ์)",
      "gen": "84",
      "contact": "IG: aarchwiice",
      "review": "**ไอซ์ อาชวิณ กิตติรัตนไพบูลย์ TU 84 ประธานคณะกรรมการนักเรียน ปีการศึกษา 2566**\nถ้าใครอ่านมาถึงตรงนี้ แสดงว่าเราคงรู้จักกน. ไปมากแล้วแหละ ถึงเราจะยังไม่ได้เป็นนักเรียนโรงเรียนนี้ ก็ถือว่าเป็นโอกาสทำความรู้จักกิจกรรมต่าง ๆ ที่พอเราเข้ามาในรั้วโรงเรียนเตรียมฯแล้ว คงได้สนุกกับมัน\nโจทย์ที่ท้าทายมาก ๆ ของกน. คือ การยกระดับมาตรฐานกิจกรรมของโรงเรียนขึ้นทุกปี ทำอย่างไรให้รูปแบบงานน่าสนใจขึ้น ตอบสนองความต้องการของนักเรียนมากที่สุด ทั้งในด้านกิจกรรม และโครงการพัฒนาโรงเรียนต่าง ๆ แน่นอนว่าเมื่อเปลี่ยนบทบาทจากผู้ร่วมงานสู่ผู้จัดงาน ก็ต้องเสียสละหลาย ๆ อย่าง ทั้งเวลาและโอกาส แต่นั่นแลกมาด้วยความสุขของผู้เข้าร่วมงาน ซึ่งเป็นความสุขของเราเช่นกัน หากใครมีใจรัก อยากสร้างความสุขให้กับนักเรียนทุกคน และยกระดับกิจกรรมต่าง ๆ ในโรงเรียน กน. ก็คงเป็นสิ่งที่ตอบโจทย์เรา\nถ้าทุกคนคิดว่าเป็นกน. แล้วได้ทำอะไรเยอะ จริง ๆ แล้ว กน. ได้ทำอะไรมากกว่านั้นอีกเยอะมากกกก (รวมถึง ปีนนั่งร้านบนหอประชุมเพื่อบล็อกแสง ซ่อมเต้าเสียบไฟที่พัง แสดงละครเวที นึ่งลูกชิ้น เขียนเว็บไซต์ และอื่น ๆ ที่ให้พรรณนาวันนี้ก็ไม่จบ) ได้ประสบการณ์และได้เรียนรู้วิธีการทำงานใหม่ ๆ ทำงานกับคนหลากหลาย พัฒนาความสามารถให้แกร่งกล้า (โดยเฉพาะฝีปาก 5555) และกน. ก็เป็นสิ่งที่ทำให้ชีวิตม.ปลายของเราสมบูรณ์จริง ๆ\n"
    },
    "review_3": {
      "name": "อภิสรา ชิวปรีชา (เอม)",
      "gen": "84",
      "contact": "IG: aimmaimmm",
      "review": "**เอม อภิสรา ชิวปรีชา TU 84.5 กรรมการนักเรียนตำแหน่งประธานตึกคุณหญิงหรั่ง กันตารัติ ปีการศึกษา 2566**\n\"กน.\"เหมือนเป็นภาพที่เคยคิดไว้ว่าสามปีในเตรียมของเรา ถ้ามีโอกาสก็อยากได้ชื่อว่าเคยเป็นกรรมการนักเรียนสักครั้ง แต่พอเอาเข้าจริง ก็ไม่เคยคิดเหมือนกันว่าจะได้มาเห็นตัวเองในฐานะ กน. ขึ้นมาจริง ๆ รู้ตัวอีกที ก็ได้เข้ามาเป็นส่วนหนึ่งของกน. 66 พ่วงกับตำแหน่งประธานตึกคุณหญิงหรั่งฯ \nกน. ไม่ได้แค่สอนให้เราทำงานเป็น แต่กน. คือพื้นที่ที่ทำให้เราได้เรียนรู้ ได้รู้จักการจัดการ การทำงาน การบริหารผู้คน ได้พบเจอกับสังคมที่กว้างขึ้น ได้รับผิดชอบในสิ่งที่ใหญ่กว่าตัวพวกเราเองอีกมาก กน. คือพื้นที่ที่ให้โอกาสพวกเราได้เติบโต ได้เรียนรู้ที่จะรับมือกับปัญหา ได้รับฟังข้อผิดพลาด ได้ตั้งคำถามกับสิ่งที่เราไม่เคยทำ ได้พยายามเริ่มต้นสิ่งที่แตกต่างและได้ทำอะไรใหม่ ๆ ไปพร้อม ๆ กัน และการเป็นพื้นที่ที่ให้โอกาสพวกเราได้ทำสิ่งเหล่านี้คือสิ่งที่ทำให้กน. พิเศษมาก ๆ สำหรับตัวเรา"
    },
    "image1": "https://i.imgur.com/jx93ae6.jpg",
    "image2": "https://i.imgur.com/SfYWTHr.jpg",
    "image3": "https://i.imgur.com/uE1Tc5W.jpg",
    "imgprofile1": "https://i.imgur.com/spgRISp.jpg",
    "imgprofile2": "https://i.imgur.com/99kIY1N.jpg",
    "imgprofile3": "https://i.imgur.com/l5ak5hB.jpg",
    "capturepic1": "",
    "capturepic2": "",
    "capturepic3": "",
    "__v": 0
  },
  "tucmc": {
    "id": "tucmc",
    "tag": "องค์กรนักเรียน",
    "name": "คณะกรรมการงานกิจกรรมพัฒนาผู้เรียน (กช.)",
    "engname": "",
    "status": "อยู่ระหว่างการตรวจสอบ",
    "members": "12",
    "ig": "tucmc_official",
    "facebook": "TUCMC",
    "others": "tucm.cc/links",
    "organizationdo": "<h2><strong>คณะกรรมการงานกิจกรรมพัฒนาผู้เรียน (กช.)</strong> </h2><p>คือ องค์กรนักเรียนที่บริหารจัดการดูแลชมรมทุกชมรม (ตามชื่อเดิม กช. = คณะกรรมการกิจกรรมชมรม) กช. จึงเป็นผู้ดูแลระบบลงทะเบียนชมรม และกิจกรรมที่เกี่ยวกับชมรมในโรงเรียนเตรียมอุดมศึกษา รวมถึงดูแลเกี่ยวกับกิจกรรมเพื่อสังคมและสาธารณประโยชน์ ซึ่งเป็นงานที่ทุกห้องเรียนจะทำเป็นประจำทุกภาคเรียน นอกจากนี้ กช. ยังเป็นผู้จัดนิทรรศการวิชาการ (Triam Udom Open House) ซึ่งเป็นงานที่จัดแสดงผลงานของชมรมทุกปีอีกด้วย</p>",
    "position": "<p>หน้าที่ของพวกเรา กช. แบ่งออกเป็น 5 ตำแหน่ง ได้แก่</p><p><br></p><h1><strong>General Committee </strong></h1><h3><strong>(กรรมการกลาง)</strong></h3><p>หน้าที่</p><ol><li>ประสานงานภายใน กช. และกับนักเรียน ชมรม หน่วยงานต่าง ๆ ในโรงเรียน</li><li>ทำงานต่าง ๆ ตามที่ได้รับมอบหมาย</li></ol><p><br></p><h1><strong>Secretary </strong></h1><h3><strong>(เลขานุการ)</strong></h3><p>หน้าที่</p><ol><li>ดูแลและรับผิดชอบงานเอกสารทั้งหมดของ กช.</li><li>ทำสรุปประชุมกับประธานชมรมและหน่วยงานต่าง ๆ ในโรงเรียน</li><li>ทำงานร่วมกันกับกรรมการกลาง</li></ol><p><br></p><h1><strong>Graphic Designer </strong></h1><h3><strong>(กราฟิกดีไซเนอร์)</strong></h3><p>หน้าที่</p><ol><li>นำข้อมูลมาจัดทำสื่อประชาสัมพันธ์ในรูปแบบต่าง ๆ เช่น อินโฟกราฟิก โปสเตอร์กิจกรรม ออกแบบเว็บไซต์</li><li>ออกแบบสิ่งต่าง ๆ ตามที่ได้รับมอบหมาย เช่น ของรางวัลในงาน Triam Udom Open House</li><li>ทำคอนเทนต์อื่น ๆ เพิ่มเติมตามความสนใจ เช่น Giveaway, Planner</li></ol><p><br></p><h1><strong>Public Relation </strong></h1><h3><strong>(ประชาสัมพันธ์)</strong></h3><p>หน้าที่</p><ol><li>พิธีกรในงานต่าง ๆ ของ กช.</li><li>ดูแลและรับผิดชอบแพลตฟอร์มการประชาสัมพันธ์ของ กช. (Facebook, Instagram, X และ YouTube)</li><li>วางแผนการประชาสัมพันธ์ในงานต่าง ๆ ของ กช. ร่วมกับตำแหน่งกราฟิกดีไซเนอร์</li></ol><p><br></p><h1><strong>Website Developer </strong></h1><h3><strong>(ผู้ดูแลระบบเว็บไซต์)</strong></h3><p>หน้าที่</p><ol><li>สร้าง พัฒนา และดูแลเว็บไซต์ต่าง ๆ ของ กช.</li><li>จัดหาและควบคุม อุปกรณ์หรือบริการต่าง ๆ เพื่อใช้ในการดำเนินกิจกรรมของ กช.</li><li>ให้คำแนะนำด้านการใช้งานโปรแกรมคอมพิวเตอร์</li><li>นำความรู้ที่ใช้เกี่ยวกับการเขียนโปรแกรมคอมพิวเตอร์มาใช้ช่วยเหลืองานในส่วนอื่น ๆ</li><li>ทำคอนเทนต์อื่น ๆ เพิ่มเติมตามความสนใจ เช่น ตารางเรียนออนไลน์ </li></ol>",
    "working": "<h1><strong>01</strong></h1><h2><strong>กิจกรรมชมรม</strong></h2><p>ส่วนหนึ่งของกิจกรรมพัฒนาผู้เรียน ดำเนินการโดยงานกิจกรรมพัฒนาผู้เรียน (กช.) ภายใต้การดูแลของฝ่ายวิชาการ โรงเรียนเตรียมอุดมศึกษา มีจุดประสงค์ให้นักเรียนที่มีความสนใจเดียวกันได้ทำกิจกรรมร่วมกัน เพื่อสนับสนุนให้นักเรียนได้พัฒนาศักยภาพของตนเอง การลงทะเบียนชมรมนั้นจะเริ่มขึ้นตั้งแต่ช่วงแรกของการเปิดภาคเรียนที่ 1 โดยนักเรียนทุกคนจะต้องเป็นสมาชิกชมรมคนละ 1 ชมรม</p><h1><br></h1><h1><strong>02</strong></h1><h2><strong>กิจกรรมเพื่อสังคมและสาธารณประโยชน์</strong></h2><p>กิจกรรมสาธารณประโยชน์เป็นกิจกรรมที่ส่งเสริมให้ผู้เรียนได้สร้างประโยชน์ต่อครอบครัว ชุมชน และสังคม ในลักษณะของอาสาสมัคร โดยในแต่ละภาคเรียน ทุกห้องเรียนจะต้องมีการทำกิจกรรมสาธารณประโยชน์ให้กับหน่วยงานหรือองค์กรต่าง ๆ ไม่ว่าจะเป็นภายในหรือนอกโรงเรียน ซึ่งงานกิจกรรมพัฒนาผู้เรียน (กช.) จะเป็นผู้คอยดูแล และประสานงานกับหัวหน้าห้องเรียนต่าง ๆ ในการจัดกิจกรรมเพื่อให้สามารถดำเนินไปด้วยความเรียบร้อย</p><h1><br></h1><h1><strong>03</strong></h1><h2><strong>Triam Udom Open House</strong></h2><p>กิจกรรมเปิดบ้านแนะแนวสายการเรียนและชมรมของโรงเรียนเตรียมอุดมศึกษา ให้นักเรียนที่สนใจศึกษาต่อได้รู้แนวทางของตนเองและได้รู้จักโรงเรียนในมุมมองใหม่ ๆ เป็นกิจกรรมที่เปิดโอกาสให้ผู้ที่สนใจ ไม่ว่าจะเป็นนักเรียน ผู้ปกครอง หรือคุณครู ได้พูดคุยและแลกเปลี่ยนข้อมูลแนวทางการศึกษาต่อกับนักเรียนจากแต่ละสายการเรียนโดยตรง เพื่อไขข้อสงสัยที่มีเกี่ยวกับโรงเรียนเตรียมอุดมฯ รวมถึงรับชมผลงานจากชมรมต่าง ๆ ซึ่งจะจัดขึ้นเป็นประจำทุกปี</p><h1><br></h1><h1><strong>04</strong></h1><h2><strong>ตารางเรียนและตารางสอบ</strong></h2><p>กช. ได้นำตารางเรียนและตารางสอบที่โรงเรียนเป็นผู้จัดทำมาสร้างสรรค์ในรูปแบบใหม่ให้น่าอ่านและเข้าใจง่ายมากยิ่งขึ้น โดยนำมาปรับขนาดให้เหมาะกับการตั้งเป็น wallpaper หน้าจอบน Smart Phone / iPad ในส่วนของตารางสอบได้มีการทำแยกตามสายการเรียนต่าง ๆ เพื่อให้เกิดความสะดวกต่อการใช้งานของนักเรียน</p>",
    "counts": 3,
    "review_1": {
      "name": "คิน",
      "gen": "84",
      "contact": "IG: @kny.pkk",
      "review": "“3 ปีในเตรียมฯ มันสั้น” วลีฮิตติดปากเด็กเตรียมฯ เกือบทุกคน เราเองก็คิดว่าเวลาผ่านไปเร็วมากเหมือนกัน แต่ระหว่างทางเราค้นพบความจริงข้อนึงว่า การได้เป็น กช. ทำให้เวลาแสนสั้นในเตรียมอุดมฯ มีความหมายกับเรามาก\n \n เราเคยคิดว่า “คณะกรรมการงานกิจกรรมพัฒนาผู้เรียน” คงเป็นแค่กลุ่มนักเรียนกลุ่มนึงที่มาทำกิจกรรมร่วมกัน คุยงานด้วยกันเหมือนการทำกิจกรรมปกติ แต่สิ่งที่ทำให้องค์กรนี้สะดุดตาเราคือ ผลงานที่มีคุณภาพและการทำงานที่เป็นระบบ ช่วง ม.4 เรามีโอกาสทำงานกับ กช. เป็นครั้งแรกในฐานะ “พิธีกร Open House” (ซึ่งเป็นรุ่นที่พิเศษมากเพราะมีพิธีกรแค่ 4 คน 😂) เรา enjoy กับการซ้อมพิธีกรมากกก รู้สึกว่าใช้ชีวิต ม.4 ที่ไม่ได้ไปโรงเรียนเลยเพราะ COVID-19 ได้คุ้มแล้ว55555 ระหว่างการซ้อมงานพิธีกร เราเห็นการทำงานและประสานงานของ กช. แล้วรู้สึกประทับใจมาก เลยคิดในใจว่าสักวันเราจะต้องเป็น กช. ให้ได้ \n \n กช. เปิดรับสมัครรุ่นใหม่ ตอนเราอยู่ ม.5 เราเลยลองสมัครตำแหน่ง “ประชาสัมพันธ์” ที่ได้ทำทั้งงานประชาสัมพันธ์และงานพิธีกร ซึ่งเป็นงานที่เราสนใจทั้งคู่ และสุดท้ายเราก็ผ่านการคัดเลือกเป็น กช. เย่ ! วาระของเราคือปีการศึกษา 2565 เป็นปีแรกที่โรงเรียนเปิดให้ทำกิจกรรมเต็มรูปแบบหลังจากปิดไปนาน ทำให้พวกเรา กช. ที่มีอยู่ 12 คน ต้องระดมไอเดียและจัดงาน Triam Udom Open House ที่ห่างหายจากการจัดในรูปแบบออนไซต์ไปถึง 2 ปี แต่โชคดีที่องค์กรของเรามีคุณครูและรุ่นพี่นักเรียนเก่าที่พร้อมจะยื่นมือเข้ามาช่วยเหลือและบอกเล่าประสบการณ์การจัดงานในปีก่อน ๆ ทำให้รุ่นเราเห็นภาพมากขึ้นและคิดไอเดียในการจัดงานออกมาได้ \n\nสังคมการทำงานใน กช. ไม่ใช่แค่มานั่งประชุมงานแล้วแยกย้าย เพราะเราต้องคอยอัปเดตงานให้กันอยู่ตลอด แต่ละตำแหน่งมีความสำคัญกับองค์กรมาก ถ้าขาดใครคนใดคนนึงไปก็ยากที่จะทำงานให้สำเร็จ กช. 12 คนในรุ่นเรา ทุกคนมีนิสัยและความสามารถที่แตกต่างกันซึ่งถือเป็นจุดเด่นในการทำงาน พวกเราได้ทำงานในส่วนที่ตนเองถนัดและได้เรียนรู้สิ่งใหม่ ๆ ที่ยังไม่เคยได้ทำ ถือเป็นความท้าทายที่สนุกมาก \n\nตำแหน่ง “ประชาสัมพันธ์” มอบทักษะและประสบการณ์หลายอย่างกับเรา หลายคนอาจมองว่าตำแหน่งนี้ ทำหน้าที่แค่การประชาสัมพันธ์ ลงคอนเทนต์ และเป็นแอดมินตอบข้อความ ซึ่งเราก็เคยคิดแบบเดียวกัน แต่เมื่อได้เข้ามาสัมผัสงานจริง ๆ แล้ว เราได้ทำอะไรอีกหลายอย่างที่ไม่เคยทำ เช่น วางแผน PR, พิสูจน์อักษร, ทำงานร่วมกับตำแหน่งอื่น ๆ ถ้าเราไม่ได้อยู่ใน กช. เราคงไม่สามารถพัฒนาตัวเองมาได้ไกลขนาดนี้\n\n “พิธีกร Open House” เป็นสิ่งแรกที่เปิดโลกการทำกิจกรรมของเราในเตรียมฯ เรายังคิดอยู่เลยว่าถ้าวันนั้น เราไม่ได้ผ่านเข้ามาเป็นพิธีกร ไม่ได้เจอเพื่อนและรุ่นพี่พิธีกร หรือไม่ได้ฝึกซ้อมพิธีกร เราคงไม่เป็นเราในทุกวันนี้ พิธีกร Open House ถือเป็นหนึ่งความทรงจำดี ๆ เราได้เจอกลุ่มเพื่อน พี่ น้องที่มีความชอบและ energy คล้าย ๆ กัน กิจกรรมนี้จึงเป็นส่วนที่สำคัญระหว่างเรากับการเป็น กช. และทำให้เราค้นพบตัวเองว่าเราชอบงานด้านการพูด\n\nร่ายยาวมาขนาดนี้ถ้าจะไม่ขายก็ไม่ได้แล้ว ><  ถ้าทุกคนอ่านรีวิวมาถึงตอนนี้ เราอยากจะบอกว่า “สำหรับเรา กช. ไม่ใช่องค์กรนักเรียน ไม่ใช่กลุ่มนักเรียน แต่เป็นครอบครัวและสังคมการทำงานที่ดีที่สุดที่เราเคยเจอมา” ทุกคนยังไม่ต้องเชื่อสิ่งที่เราพูดก็ได้ แต่รอดูความปั๊วะ ความปังของงาน Triam Udom Open House และคอนเทนต์จาก กช. ส่วนใครที่ได้เข้ามาเป็น TU87 TU88 หรือรุ่นต่อ ๆ ไป ถ้าอยากได้ประสบการณ์ดี ๆ เจอเพื่อนที่น่ารัก ได้ทำงานที่ challenge ความสามารถของตัวเอง กช. จะมอบสิ่งเหล่านั้นให้ทุกคนได้แน่นอน แล้วมาเป็นส่วนหนึ่งใน กช. และงาน Triam Udom Open House ด้วยกันนะ !"
    },
    "review_2": {
      "name": "สปันดา",
      "gen": "83",
      "contact": "IG: @s_p_a_n_d_a ",
      "review": "กช. เป็นพื้นที่ที่เติมเต็มชีวิตมัธยมปลายของเรา สำหรับเรา กช. ไม่ใช่พื้นที่ของคนที่เก่งที่สุดแต่เป็นที่ที่ทำให้เราดึงศักยภาพของเราออกมาได้อย่างสมบูรณ์\n\nตลอด 3 ปีในเตรียมฯ เราพูดได้เลยว่า กช. คือความทรงจำที่มีค่าสำหรับเรามาก ๆ ที่นี่ทำให้เราเติบโตขึ้น ทั้งในเรื่องการทำงาน วิธีคิด การดำเนินชีวิต มิตรภาพ และเปิดกว้างพร้อมที่จะพัฒนาสกิลของเรา ไม่เคยจำกัดความคิดสร้างสรรค์ในการทำงาน พร้อมสนับสนุนและปรับปรุงเราให้ดีขึ้น ทำให้เราเป็นตัวเองในเวอร์ชั่นที่ดีที่สุด\n\nงานของ กช. เป็นงานที่สเกลใหญ่มาก ๆ เช่น Open house เป็นงานที่เหนื่อยมาก ๆ แต่ก็ได้เรียนรู้อะไรหลาย ๆ อย่าง เช่น การพูดคุยกับผู้ใหญ่ การจัดการงาน การประชาสัมพันธ์ และการประสานงานกับบุคคลภายในและภายนอก\n\nตั้งแต่เราจบจากเตรียมฯ มาเรารู้สึกว่า กช. คือพื้นที่การทำงานที่ดีที่สุด เป็นงานที่หนักแต่สนุก มันคุ้มค่ากับเวลาที่เราทุ่มเทไป พอเรามองย้อนกลับไปในวันแรกที่เป็น กช. เราพัฒนามาไกลมาก ๆ ทั้งการเติบโตในการทำงานและทัศนคติของเราที่ดีขึ้น\n\nคำว่าเป็น กช. เป็นแล้วและเป็นตลอดไปมีอยู่จริง เพราะเราจะคิดถึงที่นี่ในทุก ๆ เรื่อง เวลาเรารู้สึกโดดเดี่ยว หรือคิดว่าเราไม่เก่งพอที่จะต่อสู้กับปัญหาที่เจอข้างหน้า เราจะมองย้อนกลับไปหา กช. เราจะมีกำลังใจและเข้มแข็งขึ้น เพราะมีเพื่อน ๆ พี่ ๆ น้อง ๆ และคุณครูที่คอยซัพพอร์ตเราเสมอ\n\nสำหรับใครที่กำลังที่จะสอบเข้าเตรียมฯ ในปีนี้ เชื่อว่านอกจากเรื่องเรียน หลาย ๆ คนคงตามหาความสนุกและสีสันช่วงมัธยมปลาย สำหรับเรา กช. คือกิจกรรมที่ดีมาก ๆ ที่นี่มีทั้งประสบการณ์การทำงานและมิตรภาพ หากกำลังตามหาความหมายของ “3 ปีในเตรียมฯ มันสั้น“ คืออะไร ให้มาเป็น กช. เพราะความสุขมักจะผ่านไปเร็วนั่นเอง"
    },
    "review_3": {
      "name": "ป๊อบ",
      "gen": "82",
      "contact": "IG: @paapaaah",
      "review": "เมื่อปีการศึกษา ๒๕๖๓ กระผมได้เห็นการประชาสัมพันธ์รับสมัครนักเรียนเข้ามาเป็นส่วนหนึ่งของ กช. ซึ่งเป็นชื่อองค์กรที่ผมเชื่อว่า นักเรียนผู้ที่เพิ่งเข้ามาศึกษาในโรงเรียนเตรียมอุดมศึกษานั้น จะไม่ค่อยคุ้นหูกันเท่าใด เพราะเป็นชื่อองค์กรนักเรียนที่โรงเรียนอื่น ๆ จะไม่มีให้เห็นกัน โดยตอนนั้น ผมเองยังไม่ค่อยรู้จักองค์กรใด ๆ ในโรงเรียนมากมายนักอีกด้วย เนื่องจากผมยังเป็นแค่นักเรียน ม.๕ คนหนึ่งที่ไม่ค่อยได้สนใจเรื่องภายในโรงเรียนเสียเท่าไหร่ในขณะนั้น แต่ผมในขณะนั้นก็ได้มีเพื่อนที่อยู่ในองค์กรนี้อยู่แล้ว ซึ่งแม้เพื่อน ๆ จะไม่ได้เป็นผู้ชวนผมเข้ามา แต่ผมเองก็อยากเข้ามาโดยมีความมั่นใจว่าจะอยู่ในองค์กรนี้ได้แม้เป็นการก้าวออกมาจาก comfort zone ของผมก็ตามแต่\n\nเท่านั้นแหละครับคือสิ่งที่ทำให้ผมได้ทำการสมัครเข้ามาเป็นสมาชิกของ กช. โดยในขณะนั้นระบบการคัดเลือกยังเป็นการกรอกฟอร์มส่งและเข้ารับการสัมภาษณ์ทุกคน ซึ่งจะมีความแตกต่างจากระบบในปัจจุบันอยู่พอสมควร โดยผมก็ได้รับโอกาสมาเป็นสมาชิกของ กช. ในที่สุด โดยการได้มาเป็นสมาชิกขององค์กรนี้นั้น ผมกล้าพูดว่าเป็นจุดเปลี่ยนชีวิตของผมในโรงเรียนเตรียมอุดมศึกษาอย่างแท้จริง\n\nเมื่อผมได้เริ่มวาระการทำงานแล้ว ผมก็ได้เริ่มทำงานที่ตำแหน่งกรรมการกลางทำ นั่นคือ การทำทุกสิ่งที่ตำแหน่งอื่นไม่ทำ อาจฟังดูไม่มีอะไร แต่มันคือหัวใจของตำแหน่งนี้เลยครับ แม้จะไม่มีความสามารถเฉพาะทาง หรือมีแต่ไม่ใช่ความสามารถในตำแหน่งอื่นขององค์กร แต่สิ่งที่สำคัญที่สุดที่กรรมการกลางแต่ละคนจะต้องพึงมี คือ “ความเป็นเป็ด” นั่นเอง เพราะเป็ดเป็นสัตว์ที่ได้รับการขนานนามว่าเป็นสัตว์ที่ทำได้หลายอย่าง จะเดินดินก็ได้ จะบินในอากาศก็ได้ หรือจะว่ายน้ำก็ได้ แต่แน่นอน การที่พูดถึงความเป็นเป็ดแล้ว ย่อมไม่เพียงพอ แต่อีกสิ่งที่กรรมการกลางทุกคนพึงมี คือ การมีไหวพริบที่ดีและรวดเร็ว เนื่องจากงานที่ผมได้ทำต่าง ๆ นั้น ต้องอาศัย 1) การเรียนรู้ทักษะใหม่หรือต้องใช้ 2) การตัดสินใจที่รวดเร็วและมีคุณภาพตลอดเวลา โดยจะยกตัวอย่างเมื่อผมได้ทำงาน Triam Udom Online Open House ให้เป็นตัวอย่าง ดังนี้\n\n1) การได้รับมอบหมายให้เป็นผู้กำกับการถ่ายทอดสดและตำแหน่งอื่น ๆ ในงาน Triam Udom Online Open House ซึ่งต้องอาศัยการเรียนรู้ทักษะใหม่ ๆ ที่ไม่เคยรู้มาก่อนหรือที่ยังไม่ชำนาญ เช่น การทำการถ่ายทอดสด การทำ motion graphic การจัดเรียงสายไฟ การ mix เสียง การเขียนโค้ด และอื่น ๆ อีกมากมาย\n\n2) การที่ทำงานเป็นตำแหน่งต่าง ๆ ในงาน Triam Udom Online Open House นั้น ได้ทำให้ทีมของเราต้องประสบพบเจอกับปัญหาเฉพาะหน้ามากมาย ทั้งปัญหาที่เตรียมไว้แล้วและปัญหาที่คาดไม่ถึง โดยหากใครคนใดคนหนึ่งขาดทักษะในการตัดสินใจหรือการแก้ปัญหาเฉพาะหน้าไปแล้ว ก็อาจทำให้เกิดความเสียหายได้ แต่แม้ใครคนใดจะไม่สามารถแก้ปัญหาด้วยตัวคนเดียวได้ เราก็ยังจะมีทุกคนในทีมที่พร้อมจะช่วยเหลือเราเสมอหากมีการร้องขอไป\n\nเพราะฉะนั้น ความเป็นเป็ดของกรรมการกลาง จะไม่ใช่การเป็นเป็ดแบบธรรมดาที่ทุกคนอาจเข้าใจกัน แต่เป็นเป็ดที่พร้อมเรียนรู้และพร้อมเข้าทลายกำแพงอุปสรรคในเบื้องหน้าเสมอ ซึ่งเป็นสิ่งที่เป็ดธรรมดาไม่มี อย่างไรก็แล้วแต่ จุดเริ่มต้นของผมก็มาจากการเป็นเป็ดธรรมดาอยู่ดี แต่การที่ผมได้มาเป็นส่วนหนึ่งขององค์กรนี้ ทำให้ผมได้ปรับตัวเข้ากับสภาพรอบตัวและกลายเป็นเป็ดที่สามารถเป็นได้มากกว่าเป็ดมาจนถึงทุกวันนี้แม้ผมจะอยู่ในระดับอุดมศึกษาแล้วก็ตาม\n\nโดยการที่ได้อยู่ใน กช. นั้น ได้เปลี่ยนผมจากคนที่ไม่ค่อยสนิทกับใครมากนัก กลายเป็นคนมีเพื่อนที่รู้ใจหลายคนใน กช. ซึ่งเป็นสิ่งที่ผมไม่เคยคาดคิดว่าจะเกิดขึ้นมาก่อน โดยการที่เราได้ทำงานกับเพื่อนที่สนิทกันนั้น ทำให้การทำงานเปลี่ยนรูปแบบจากภาระหรือหน้าที่ กลายเป็นสิ่งที่อยากทำและอยากใช้เวลาอยู่ด้วย ซึ่งเป็นสิ่งที่ผมหาได้น้อยมากจากที่อื่นที่ผมเคยอยู่มาก่อน โดยเมื่อการทำงานเป็นสิ่งที่สนุกและทำกับเพื่อนที่สนิทด้วยแล้ว มันทำให้ผมใส่ใจกับงานมากขึ้น ใส่ passion เข้าไปในงานมากขึ้น ซึ่งสุดท้ายก็ทำให้ผลลัพธ์ของงานต่าง ๆ มีคุณภาพอย่างยิ่ง\n\nโดยการทำงานในองค์กรนี้ ไม่ได้ทำให้เรามองเห็นการทำงานเป็นเรื่องเล่นหรือเป็นชีวิตส่วนตัวแต่อย่างใด เพราะเราก็ต่างแยกเวลาที่ไม่ได้ทำงานออกมาได้แม้เราจะมาอยู่ด้วยกัน มาทำกิจกรรมต่าง ๆ ด้วยกันที่ไม่เกี่ยวกับงาน เช่น การนั่งคุยกันเฉย ๆ หรือการเล่นเกมด้วยกัน โดยเมื่อถึงเวลาทำงาน ทุกคนก็ไม่ได้มองเป็นเรื่องเล่นแต่อย่างใดและทุกคนก็สามารถแบ่งแยกได้ว่ากำลังทำอะไรอยู่\n\nตอนต้นของรีวิว กระผมได้พูดถึงการก้าวออกมาจาก comfort zone เพื่อมาเข้าองค์กรนี้ แต่การอยู่องค์กรนี้ ได้ทำให้ comfort zone ของผม ได้กลายเป็น กช. แทน โดยการอยู่และทำงานใน กช. ได้ทำให้ผมรู้สึกสบายใจในการอยู่กับเพื่อน ๆ ที่มาจากสายการเรียนต่าง ๆ ที่ผมไม่เคยมีเพื่อนในสายการเรียนนั้นมาก่อน ซึ่งกล่าวโดยง่ายคือ กช. ได้เปิดโลกให้ผมได้พบเจอคนใหม่ ๆ โดยคนเหล่านั้นได้กลายมาเป็น comfort zone ของผมในที่สุด\n\nแม้องค์กรนี้จะเป็น comfort zone ของผมก็ตาม แต่การเป็น กช. ทำให้เราต้องก้าวออกมาจาก comfort zone ของเราอยู่ดี เพราะเราจะมีความคิดริเริ่มการทำสิ่งใหม่ ๆ อยู่ตลอด โดยสิ่งนี้\tได้ทำให้ผมได้ลองทำสิ่งใหม่ ๆ มากมาย ได้ทำให้ผมและคนอื่นได้แสดงความสามารถส่วนตัวออกมาใช้ให้เป็นประโยชน์ต่อองค์กร หรือแม้แต่เป็นผู้ริเริ่มลงมือทำงานใหม่ ๆ ขึ้นมาก็ย่อมได้ โดยหลาย ๆ อย่างที่ กช. เคยทำหรือยังทำอยู่นั้น ต่างเป็นหลักฐานชิ้นเอกว่า กช. เป็นองค์กรที่ไม่เคยหยุดพัฒนาและพัฒนาเร็วขึ้นเรื่อย ๆ ซึ่งผมขอใช้พื้นที่นี้ในการชื่นชม กช. ทุกรุ่นหลังจากรุ่นผมที่ได้ต่อยอดคุณภาพขององค์กรจากรุ่นของผมได้อย่างมากมาย และรุ่นก่อน ๆ ที่เชื่อใจให้รุ่นของผมได้ต่อยอดมาจากรุ่นของท่านอีกด้วย\n\nสุดท้ายนี้ ผมสังเกตเห็นว่า รีวิวนี้เริ่มมีความยาวมากแล้ว ผมจึงอยากทิ้งท้ายไว้กับข้อสรุปเล็กน้อยว่า กช. เป็นองค์กรที่ผมเข้ามาแล้วไม่เคยผิดหวังเลย โดยการที่ผมตัดสินใจเข้ามาเป็น กช. นั้น เป็นการตัดสินใจที่ดีที่สุดแล้วในการเป็นนักเรียนเตรียมฯ เพราะการเป็น กช. ได้ทำให้ผมได้เป็นผมในวันนี้ ซึ่งเป็นสิ่งที่ผมดีใจอย่างยิ่งที่ได้เกิดขึ้น เพราะหากผมไม่ได้ กช. แล้ว คงไม่ได้เป็นคนที่มีคุณภาพอย่างเช่นตอนนี้ (แม้ผมยังมีเรื่องให้พัฒนาอีกมากมาย) แต่สุดท้ายแล้ว หากผู้อ่านท่านใดได้อ่านถึงจุดนี้ กระผมขอฝากไว้ว่าหากท่านเริ่มมีความสนใจที่จะเข้า กช. ผมขอเป็นอีกหนึ่งเสียงที่กล้าพูดว่าท่านจะไม่ผิดหวังครับหากได้เข้ามาแล้ว เพราะแม้ผมจบการศึกษาไปแล้ว กช. ก็ยังเป็นที่ที่ผมยังกลับไปหาบ่อย ๆ อยู่ (แต่ไม่ได้ไปยุ่งเกี่ยวกับการทำงานนะครับ) ยังเป็นองค์กรที่ผมยังคงคอยคิดถึงอยู่ตลอด (และหลาย ๆ คนก็ชอบเรียกว่าเป็นองค์กรที่เบียวด้วย ซึ่งผมจะไม่เถียงครับ)\n\nด้วยรักและห่วงใย\nป๊อบ กช.๖๓"
    },
    "image1": "https://i.imgur.com/vw4PlI3.jpg",
    "image2": "https://i.imgur.com/0bcyS7n.jpg",
    "image3": "https://i.imgur.com/tSLpXbe.jpg",
    "imgprofile1": "https://i.imgur.com/2I9Zxas.jpg",
    "imgprofile2": "https://i.imgur.com/RlIFDV9.jpg",
    "imgprofile3": "https://i.imgur.com/52uBoT6.jpg",
    "capturepic1": "",
    "capturepic2": "",
    "capturepic3": "",
    "__v": 0
  },
  "tupro": {
    "id": "tupro",
    "tag": "องค์กรนักเรียน",
    "name": "นักเรียนผู้ช่วยงานประชาสัมพันธ์ (ปชส.)",
    "engname": "",
    "status": "ไม่ผ่านการตรวจสอบ",
    "members": "23 ",
    "ig": "tupro.official",
    "facebook": "งานประชาสัมพันธ์ โรงเรียนเตรียมอุดมศึกษา",
    "others": "YouTube: งานประชาสัมพันธ์ โรงเรียนเตรียมอุดมศึกษา",
    "organizationdo": "<p>นักเรียนผู้ช่วยงานประชาสัมพันธ์ ก่อตั้งขึ้นเมื่อปีการศึกษา 2565 มีวัตถุประสงค์เพื่อประชาสัมพันธ์ข้อมูลข่าวสารต่าง ๆ ให้แก่บุคคลภายในและภายนอกโรงเรียน อีกทั้งคอยสนับสนุนกิจกรรมต่าง ๆ ภายในโรงเรียนตามที่ได้รับมอบหมาย และมุ่งเน้นที่จะสร้างสรรค์ประโยชน์แก่นักเรียน และโรงเรียนเตรียมอุดมศึกษา ขึ้นตรงต่องานประชาสัมพันธ์โรงเรียนเตรียมอุดมศึกษา กลุ่มบริหารทั่วไป</p>",
    "position": "<p><br></p><p>นักเรียนผู้ช่วยงานประชาสัมพันธ์ในปีการศึกษา 2567 ประกอบไปด้วยตำแหน่งหน้าที่ 9 ตำแหน่ง ได้แก่</p><p>1.ประธานนักเรียนผู้ช่วยงานประชาสัมพันธ์</p><p>2.รองประธานนักเรียนผู้ช่วยงานประชาสัมพันธ์</p><p>3.เลขานุการ</p><p>4.กรรมการกลาง</p><p>5.สาราณียกร(คอนเทนต์ครีเอเตอร์)</p><p>6.ประชาสัมพันธ์</p><p>7.สาราณียกร(ออกแบบสื่อประชาสัมพันธ์)</p><p>8.สาราณียกร</p><p>9.ช่างภาพ</p><p><br></p><p>แต่ละตำแหน่งต้องผ่านการออดิชันก่อนจึงจะสามารถเข้าทำงานได้ ส่วนตำแหน่งประธานนักเรียนผู้ช่วยงานประชาสัมพันธ์และรองประธานนักเรียนผู้ช่วยงานประชาสัมพันธ์เป็นตำแหน่งที่มีการเลือกตั้งภายหลังผ่านการออดิชันแล้ว</p>",
    "working": "<p><br></p><p>กิจกรรมที่พวกเราเคยทำและเคยสนับสนุน เช่น</p><p>- ดูแลช่องทางการประชาสัมพันธ์ของโรงเรียน เช่น Facebook, IG, Youtube</p><p>- งานมอบตัวนักเรียนระดับชั้นม.4</p><p>- งานประชุมผู้ปกครอง</p><p>- งาน PAE และพัฒน์ศักย์ฯ</p><p>- งานเกษียณอายุราชการครู</p><p>- การประชาสัมพันธ์การรับนักเรียน</p><p>- สื่อประชาสัมพันธ์ต่าง ๆ ของโรงเรียนเช่น ไวนิล, คลิปวิดีโอ, ฯลฯ</p><p><br></p><p>และกิจกรรมอื่น ๆ อีกมากมาย</p>",
    "counts": 3,
    "review_1": {
      "name": "ออกัส",
      "gen": "84",
      "contact": "IG: August_aree",
      "review": "สวัสดีครับออกัสนะครับ เป็นประธาน ปชส. รุ่นที่ 2 การที่ได้เข้ามาทำงาน\nใน ปชส. ทำให้เราเติบโตไปอีกระดับ ได้รู้จักการทำงานในองค์กร \nได้ประสบการณ์ในหลาย ๆ ด้าน รู้จักการแก้ปัญหาเฉพาะหน้า และยังได้\nรู้จักเพื่อนใหม่อีกหลายคน ที่สำคัญคุณครูที่ดูแลพวกเราก็ใจดีมาก ๆ ด้วย \nสุดท้ายนี้ใครที่กำลังมองหาประสบการณ์การทำงาน อยากพัฒนา\nความสามารถ ก็อย่าลืมมาเป็นส่วนหนึ่งของนักเรียนผู้ช่วยงาน\nประชาสัมพันธ์นะครับ"
    },
    "review_2": {
      "name": "นูเน่",
      "gen": "85",
      "contact": "IG: neriadoc",
      "review": "นูเน่ อลิศา มาจำเนียร นักเรียนผู้ช่วยงานประชาสัมพันธ์รุ่นที่ 2 ตำแหน่งสาราณียกร ฝ่ายกราฟิกดีไซน์\n\nสำหรับเรา ปชส. เป็นงานแรกในเตรียมอุดมที่ทำให้เราเริ่มทำงานกราฟิก\nในเตรียมฯ สอนให้เราได้เรียนรู้ ฝึกประสบการณ์การทำงาน\nหลาย ๆ อย่าง ถ้าวันนั้นไม่ได้เข้ามาเป็นกราฟิกปชส. ก็คงไม่กล้าทำงาน\nอื่น ๆ และพลาดโอกาสหลาย ๆ อย่างไป เป็นการตัดสินใจที่เรียกได้ว่า\nพลิกชีวิตเราไปเลย \n\nทียูพีอาร์โอที่ใคร ๆ ก็เรียกว่าทียูโปรเนี่ย ทำให้เราได้ลองทำอะไรใหม่ ๆ \nที่ไม่เคยคิดจะได้ทำมาก่อน ในสายงานกราฟิกที่เราคุ้นเคยอย่างการทำ\nป้ายไวนิลทอดกฐินของโรงเรียน ไม่คิดจริง ๆ ว่าจะมีคนไว้ใจให้เรา\nออกแบบป้ายที่ใหญ่ขนาดนี้ติดไว้หน้าประตูโรงเรียนเป็นเดือน ๆ 55555\nทำให้เราได้เจอเพื่อน ๆ ที่คอยซัพพอร์ตกันในทุก ๆ งาน กล้าพูดเลยว่า\nการเป็นปชส. เป็นประสบการณ์ที่หาที่อื่นไม่ได้แน่นอน เชื่อว่าทุกคน\nที่เข้ามาจะได้เจอกับอะไรใหม่ ๆ ได้รู้จักมุมมองใหม่ ๆ ที่ไม่ได้เห็นกันทั่วไป\nในเตรียมอุดม "
    },
    "review_3": {
      "name": "แพรวา",
      "gen": "85",
      "contact": "IG: happypraewa",
      "review": "ก่อนเข้ามาใน  TUPRO เราแค่อยากหากิจกรรมในโรงเรียนทำและเรามองว่าเราเห็นองค์กรนี้มาตั้งแต่ช่วงสอบเข้าเลยทำให้เราตัดสินใจสมัคร \nโดยเราเลือกลงสมัครตำแหน่งประชาสัมพันธ์เพราะเราแค่อยากใช้ทักษะ\nประชาสัมพันธ์ที่มีอยู่มาใช้ให้เกิดประโยชน์ หลังจากที่เราได้เข้ามาเป็น\nส่วนหนึ่งขององค์กรเราได้สนิทกับเพื่อนต่างสายการเรียนและทุกคน\nล้วนความสามารถที่แตกต่างกัน การทำงานค่อนข้างที่จะเป็นไป\nอย่างราบรื่น แม้บางครั้งจะมีปัญหาระหว่างทางก็จะมีเพื่อน ๆ ช่วยกัน\nแก้ไขปัญหาระหว่างทางเสมอ (และเราก็ระลึกขึ้นได้หลังจากออดิชัน\nติดเข้ามาว่าเราเป็นประชาสัมพันธ์โรงเรียนนี่นา 5555555)\n        \nหลาย ๆ กิจกรรมก็เปิดประสบการณ์ทำงานที่ใหม่สำหรับเรา ไม่ว่าจะเป็น\nงาน TUDoBoard86, สัมภาษณ์ที่ 1 สอบเข้าเตรียมอุดมในแต่ละ\nสายการเรียนในวันมอบตัว TU86 ที่เราได้เริ่มตั้งแต่การช่วยกัน\nคิดคอนเทนต์ เขียนสคริปต์ ออกกองสัมภาษณ์ ตัดต่อคลิป แกะซับ \nทำซับและเผยแพร่ลงโซเชียลมีเดีย, การเป็นจุดประชาสัมพันธ์กลาง\nในการประกาศข้อมูลข่าวสารผ่านเสียงตามสายให้ผู้เข้าร่วมกิจกรรมฟัง\nในวันประชุมผู้ปกครองและ Triam Udom Open House 2023 \n(เอาจริง ๆ ตอนเข้ามาก็ไม่เคยคิดว่าเราต้องทำอะไรแบบนี้ด้วย 55555) \n\nพวกเรายังได้รับหน้าที่แจกวารสารโรงเรียนในหลาย ๆ งานอีกด้วย \nนอกจากนี้หน้าที่หลักของพวกเราคือการประชาสัมพันธ์ลงบน\nโซเชียลมีเดียทั้งไอจีและยูทูป เราว่าทียูโปรเป็นประสบการณ์ที่ดีมาก ๆ \nสำหรับเราในรั้วเตรียมอุดม หากได้เข้ามาในรั้วเตรียมแล้วทียูโปร\nก็คงทำให้ทุกคนได้ลองทำอะไรใหม่ ๆ อย่างแน่นอน"
    },
    "image1": "https://i.imgur.com/hzwxxyH.jpg",
    "image2": "https://i.imgur.com/1hoFkJx.jpg",
    "image3": "https://i.imgur.com/YWHpC1B.jpg",
    "imgprofile1": "https://i.imgur.com/3d30OBg.jpg",
    "imgprofile2": "https://i.imgur.com/8xWZXPU.jpg",
    "imgprofile3": "https://i.imgur.com/wMf0SI0.jpg",
    "capturepic1": "",
    "capturepic2": "",
    "capturepic3": "",
    "__v": 0
  },
  "aic": {
    "id": "aic",
    "tag": "องค์กรนักเรียน",
    "name": "นักเรียนกลุ่ม AIC (กอ.)",
    "engname": "",
    "status": "ผ่านการตรวจสอบ",
    "members": "ไม่จำกัด",
    "ig": " aic_triamudom",
    "facebook": " AIC",
    "others": "",
    "organizationdo": "AIC คืออะไร\n\nAIC เป็นองค์กรเปิดกึ่งจิตอาสาที่เปิดโอกาสให้นักเรียนมีส่วนร่วมกับกิจกรรมภายในโรงเรียน ซึ่งใช้กระบวนการ AIC ในการทำงาน นั่นคือ เป็นการประชุมด้วยวิธีการที่เปิดโอกาสให้ผู้เข้าร่วมสามารถพูดคุย แลกเปลี่ยนความคิดเห็น จึงเป็นกระบวนการที่ช่วยให้มีการระดมพลังสมอง (brainstorming) เพื่อใช้ในการแก้ไขและพัฒนา นำไปสู่การตัดสินใจร่วมกันในงานนั้น ๆ โดย \nA-(Appreciation) : การเรียนรู้ รับฟังและยอมรับในความคิดเห็น\nI-(Influence) : การหาวิธีการและเสนอทางเลือกในการพัฒนา\nC-(Control) : การนำโครงการหรือกิจกรรมมาสู่การปฏิบัติจริง\n\nหน้าที่ขององค์กร\n1.จัดทำโครงการต่าง ๆ เพื่อพัฒนาทักษะของนักเรียนและพัฒนาโรงเรียนเตรียมอุดมศึกษา\n2.ประสานงานจัดหาสตาฟในการทำกิจกรรมต่าง ๆ ของโรงเรียน\n3.ร่วมจัดกิจกรรมในงานต่าง ๆ เช่น บูธกิจกรรมในงานสืบสานวัฒนธรรมไทย เป็นต้น",
    "position": "ทุกคนสามารถร่วมทำงานได้ มีการเปิดรับแต่ละหน้าที่ตามแต่ละงาน\n\n- กอ. และ Core Team จะประชุมกันเพื่อหาข้อสรุปว่าในกิจกรรมนั้น ๆ จะรับสมัครนักเรียนเข้ามาทำงานทั้งหมดกี่คน รวมถึงวางแผนว่างานนั้นจะออกมาในรูปแบบอย่างไร จากนั้นจะประกาศรับสมัครนักเรียนในช่องทางต่าง ๆ เช่น ไลน์กลุ่ม ไอจี เป็นต้น จากนั้นนักเรียนที่สมัครเข้ามาทำงานก็จะได้เข้ามาทำงานตั้งแต่ขั้นตอนการวางแผน การประชุม การสรุปงานไปจนถึงวันจัดกิจกรรมจริง\n\n- เมื่อได้รับการประสานงานจากองค์กรหรือชมรม กอ. และ Core Team จะจัดหานักเรียนช่วยเหลือ ซึ่งจะมาจากการประกาศรับสมัครในช่องทางต่าง ๆ เช่นกัน แตกต่างกันตรงที่ นักเรียนช่วยเหลือจะได้เข้าไปทำงานในวันจริงเท่านั้น\n\n\nตำแหน่งหน้าที่ในกอ.\n1. ประธานเอไอซี \nหน้าที่ ดูแลการทำงาน ดูแลภาพรวมองค์กร และเป็นสมาชิกคณะกรรมการนักเรียน (กน.)\n\n2. รองประธานเอไอซี \nหน้าที่ ดูแลการทำงาน ดูแลภาพรวมองค์กรร่วมกับประธานเอไอซี\n\n3. เลขานุการ \nหน้าที่ จัดทำสรุปประชุม และดูแลเอกสารเพื่อใช้ในงานต่าง ๆ\n\n4. ประชาสัมพันธ์\nหน้าที่ วางแผนและดูแลการประชาสัมพันธ์ลงช่องทางต่าง ๆ\n\n5. สาราณียกร \nหน้าที่ จัดทำสื่อสารสนเทศเพื่อใช้ในการประชาสัมพันธ์\n\n6. ช่างภาพ\nหน้าที่ ดูแลการถ่ายภาพและวิดีโอในงาน\n\nCore Team\nเกิดจากการชักชวนเพื่อนสมาชิกในวงประชุมที่เข้ามาทำอยู่บ่อย ๆ และสามารถทำงานร่วมกับกอ. ได้ดี",
    "working": "ตัวอย่างผลงาน\nค่าย AIC เป็นค่าย 3 วัน 2 คืนที่จัดขึ้นเป็นประจำทุกปี เปิดรับสมัครนักเรียนชั้น ม.4 ในปีการศึกษานั้น ๆ เข้ามาเรียนรู้การทำงานภายใต้กระบวนการ AIC รวมถึงน้อง ๆ ทุกคนจะได้ทำ โครงการพัฒนาเตรียมอุดมฯ ที่จะเกิดขึ้นจริงในภายหลัง นอกจากนี้ในค่ายยังมีกิจกรรมสันทนาการ และอื่น ๆ อีกมากมาย\n\nกิจกรรมอื่น ๆ ที่ AIC เป็นผู้ดำเนินงานหรือเข้าร่วม เช่น การจัดซุ้มวันสืบสานวัฒนธรรมไทย การจัดฐานในงานพัฒนาศักย์ สตาฟคุมสอบเข้าเตรียมอุดม และการเปิดรับสมัครสตาฟช่วยเหลืองานอื่น ๆ ภายในโรงเรียน\n\nสิ่งที่ได้รับจากองค์กร\n1.ได้รู้จักเพื่อนร่วมงาน รวมถึงรุ่นพี่ จากการทำงานและประชุมวางแผนร่วมกัน\n2.ได้รับประสบการณ์การทำงานร่วมกับคนอื่น รวมถึงได้ฝึกทักษะต่าง ๆ เช่น การวางแผน การแก้ปัญหาเฉพาะหน้า เป็นต้น",
    "counts": 3,
    "review_1": {
      "name": "โม",
      "gen": "84",
      "contact": "IG: mn.mqnx",
      "review": "ตอนที่เราตัดสินใจมาทำ AIC เราคิดแค่ว่าเราอยากจะหาความมั่นใจ หาพื้นที่ที่เป็นของเราที่เราได้แสดงตัวตน แสดงศักยภาพออกมา เพราะตอนมาอยู่เตรียมฯ แรก ๆ เรารู้สึกว่าทุกคนตัวใหญ่มาก เราตัวเล็กมากเลย พอได้เข้ามาเป็น AIC มุมมองความคิดของเราก็เปลี่ยนไป เราได้หาพื้นที่ที่เราได้เติบโตร่วมกับคนอื่น ๆ ที่พร้อมจะเติบโตไปกับเรา เราคงพูดไม่ได้เต็มปากว่าทุกการทำงานที่นี่มันราบรื่น เพราะมันเจอปัญหาเยอะมาก แต่ทุกปัญหาก็ทำให้เราเติบโต หล่อหลอมเป็นเราทุกวันนี้ \n\nAIC คือสิ่งหนึ่งที่ร่วมอยู่ในเส้นทางการเติบโตของเรา เราหวังว่าทุกคนจะเจอพื้นที่ที่ได้เป็นตัวเองและแสดงศักยภาพในรั้วเตรียมอุดมฯ นะ เพราะเราเชื่อว่าทุกคนมีศักยภาพแต่ละด้านที่ไม่มีใครแทนได้"
    },
    "review_2": {
      "name": "ธาม",
      "gen": "85",
      "contact": "IG: tthymept",
      "review": "AIC เป็นจุดเปลี่ยนสำคัญมาก ๆ จุดหนึ่งในชีวิตของเราเลย เพราะว่าช่วงเข้าเตรียมมาใหม่ ๆ เราใช้ชีวิตหมดไปวันนึงแบบไม่ค่อยได้ทำอะไรมาก ตอนเช้ามาโรงเรียน เรียน แล้วก็กลับบ้าน แล้วเราก็นั่งถามตัวเองว่า 3 ปีในเตรียมนี้เนี่ย เราอยากที่จะทำอะไรมั้ย แต่เราก็ไม่ได้คำตอบที่ชัดเจนขนาดนั้น จนวันนึงเราเห็นโพสต์เปิดรับสมัครเข้าค่าย AIC เลยลองกดเข้าไปอ่านรายละเอียดดู แล้วเห็นว่าน่าสนใจดีเลยลองสมัครแล้วเราก็ได้ไปค่ายในปีนั้น ซึ่งตรงนี้แหละ คือจุดเริ่มต้นของการเปลี่ยนในชีวิตเรา เราได้ประสบการณ์อะไรเยอะมากจากค่าย AIC ทั้งการทำงาน และทำกิจกรรมต่าง ๆ ที่พี่จัดให้ \n\nหลังจากจบค่าย องค์กรนี้เปิดโอกาสให้เราได้เข้ามาทำกิจกรรมอีกมาก เพราะว่า AIC เปิดรับทุกคนที่อยากมีส่วนร่วมในงานนั้น ๆ และรับฟังความเห็นของทุกคน เช่นการจัดซุ้มกิจกรรมในงานสืบสานวัฒนธรรมไทย เราได้ร่วมคิดตั้งแต่กิจกรรมที่จะทำ จนถึงการเป็นสตาฟซุ้มในวันงานเลย\n\nในตอนนั้นเราเป็นเด็ก ม.4 ที่ทำอะไรยังไม่ค่อยเป็น ไม่รู้ว่าควรเริ่มทำอะไรจากตรงไหน แต่ก็มีพี่ ๆ AIC ที่คอยช่วยเหลือเราอยู่ตลอด ทั้งการทำงาน การใช้ชีวิต คือปรึกษาได้แทบทุกเรื่องเลย เหมือนเราได้ลองฝึกงาน ฝึกฝีมือ พัฒนาตัวเองได้เรื่อย ๆ โดยไม่ต้องกังวลว่าถ้าเราทำพลาดแล้วจะมีคนดุหรืออะไรเรา ช่วงนั้นเราใช้ชีวิตแทบจะทั้งเทอมอยู่กับ AIC \n\nจนมาถึงปีการศึกษา 2566 เราได้เข้ามาเป็นกอ. เราได้ก้าวออกมาจาก Comfort Zone ของเรามาก ๆ เมื่อก่อนเราเป็นคนที่ไม่ค่อยกล้าที่จะทำอะไรนอกเหนือสิ่งที่เราเคยทำ ไม่กล้าพูดตรง ๆ เวลามีปัญหา และในตอนนี้ เราได้เรียนรู้จาก AIC ว่าชีวิตในเตรียมอุดมฯ มันมีอะไรมากกว่าที่เราคิดมาก การได้เข้ามาทำ AIC ต่อใน ม.5 เราได้ทำค่ายที่เราเคยไปตอน ม.4 การเป็นน้องกับการเป็นพี่มันให้ฟีลลิ่งคนละแบบเลย แต่สิ่งที่เหมือนกันคือ เราได้ประสบการณ์ และความทรงจำที่ดีมาก ๆ ทำให้มันรู้สึกได้ว่าสิ่งที่ทำมันคุ้มค่ากับที่เราลงแรงไป\n\nAIC สำหรับเรามันไม่ใช่แค่การทำงานใน 1 ปีการศึกษาแล้วจบไป เราได้เติบโตไปเรื่อย ๆ ตั้งแต่ ม.4 ที่เราได้ก้าวเข้ามาในที่นี้ มีคนมากมายที่ผ่านเข้ามาในชีวิตเรา ทั้งเพื่อน ๆ และพี่ ๆ พอเวลาผ่านไปก็มีบางคนที่ห่างหายกันไป แต่ก็มีหลายคนที่ได้เจอกันระหว่างทางในการเติบโตครั้งนี้ และยังมีเพื่อน ๆ ที่เติบโตมาพร้อมกันที่ไม่ได้ทิ้งเราไปไหน พี่ ๆ ที่หมดวาระหรือจบไปแล้วก็ยังคงแวะเวียนกลับมาช่วยให้คำปรึกษา หรือช่วยดูงานอยู่ตลอด ได้เจอน้อง ๆ ที่เข้ามาเติมเต็ม AIC ให้เป็นเหมือนทุกวันนี้\n\nสุดท้ายนี้ คำถามที่เราเคยนั่งถามตัวเองในตอนแรกว่า 3 ปีในเตรียมนี้เนี่ย เราอยากที่จะทำอะไรมั้ย คำตอบที่เคยไม่ชัดเจน ตอนนี้เราคิดว่าเราได้คำตอบแล้วแหละ และหวังว่าทุกคนจะเจอคำตอบนั้นในเตรียมอุดมนะ"
    },
    "review_3": {
      "name": "ปอ",
      "gen": "85",
      "contact": "IG: wxm_por",
      "review": "เอไอซี เป็นองค์กรที่จัดกิจกรรมและช่วยเหลืองานต่าง ๆ ในโรงเรียน การทำเอไอซีเลยได้ประสบการณ์และฝึกทักษะการทำงานต่าง ๆ มากมาย ได้ลองทำสิ่งใหม่ ๆ ได้ลองเป็นผู้จัดงาน ทำงานและประสานงานร่วมกับผู้อื่น ตอนทำก็ไม่ได้รู้สึกเครียดหรือกดดันกับงานมากเพราะเรามีเพื่อนและพี่ ๆ มาช่วยกัน อาจจะมีเหนื่อยบ้าง แต่ส่วนใหญ่มันก็สนุกแล้วก็เต็มไปด้วยความทรงจำดี  ๆ แถมพองานออกมาก็รู้สึกภูมิใจกับงานของพวกเราเองด้วย สำหรับเราเอไอซีเลยเป็นสิ่งที่เปลี่ยนเราไปเยอะมาก ๆ เป็นจุดเริ่มต้นที่ทำให้เราได้รู้จักตัวเองมากขึ้น ได้ค้นพบความสามารถใหม่ ๆ ได้ทำในสิ่งที่ชอบ จากเด็กที่ไม่ค่อยทำกิจกรรม ตอนนี้เป็นเด็กกิจกรรมตัวยงแล้ว นอกจากเรื่องฝึกการทำงาน มาทำเอไอซีก็ทำให้ได้รู้จักสังคมเพื่อนใหม่เยอะมาก แล้วก็เป็นเพื่อนกลุ่มหนึ่งที่ตอนนี้เราสนิทแล้วก็สบายใจมาก ๆ เลยด้วย ทำให้ชีวิตสามปีในเตรียมของเราเต็มไปด้วยสีสันและความทรงจำมากมาย เอไอซีจึงเป็นองค์กรที่เหมาะกับคนที่อยากทำกิจกรรม อยากลองทำสิ่งใหม่ ๆ ถึงจะไม่เคยมีประสบการณ์ทำงานก็สามารถเข้าร่วมได้ เพราะเราจะมีเพื่อนและพี่ ๆ คอยช่วยเหลืออยู่ข้าง ๆ แน่นอน ใครที่สนใจก็อย่าลืมมาทำเอไอซีกันเยอะ ๆ น้า มาเป็นครอบครัวเอไอซีกัน รับรองจะไม่ผิดหวังแน่นอน"
    },
    "image1": "https://i.imgur.com/EmmcHyc.jpg",
    "image2": "https://i.imgur.com/5wEcD9O.jpg",
    "image3": "https://i.imgur.com/78wXIIl.jpg",
    "imgprofile1": "https://i.imgur.com/KIgruwl.jpg",
    "imgprofile2": "https://i.imgur.com/IJDfj29.jpg",
    "imgprofile3": "https://i.imgur.com/oXxTtvc.jpg",
    "capturepic1": "",
    "capturepic2": "",
    "capturepic3": "",
    "__v": 0
  }
}
